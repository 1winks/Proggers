\chapter{Zaključak i budući rad}
		
		Zadatak naše grupe je bio razvoj web aplikacije za povezivanje čitatelja knjiga sa ponuditeljem, ali i za povezivanje ponuditelja međusobno. Aplikacija čitatelju ostvaruje mogućnost pretrage knjiga po njenim značajkama, po nazivu ponuditelja te nudi i pregled karte s označenim adresama ponuditelja. Isto tako aplikacija čitatelju nudi mogućnost slanja zahtjeva za prijevod knjige ako je ponuditelj vrste Izdavač. Ponuditelj kroz aplikaciju ima isto mogućnost pretrage, ali nakon registracije ima mogućnost unosa svoje ponude knjiga ovisno o vrsti ponuditelja koja se odabire prilikom registracije. Za ovaj zadatak smo imali 11 tjedana koji su podijeljeni na 2 faze. 
		
		Prva faza uključivala je okupljanje tima, dodjelu projektnog zadatka i većinom dokumentiranje zahtjeva. Naglasak je bio na izradi obrazaca i dijagrama koji su kasnije služili podtimovima backend i frontend u izradi aplikacije u drugoj fazi. U prvoj fazi nije bilo problema s dokumentacijom što se tiče dijagrama i obrazaca, već malih poteškoća s puštanjem aplikacije u pogon zbog manjka iskustva članova u alatima koji su korišteni u izradi aplikacije. No uz trud članova prošlo je uspješno.
		
		Druga faza imala je veći fokus na poboljšanju funkcionalnosti i samostalnom radu na aplikaciji. Isto tako je bilo par poteškoća zbog manjka iskustva što je navelo članove tima na istraživanje i učenje korištenja njima dotad stranih alata i programa, no na kraju je i to savladano i projekt je uspješno napravljen.
		
		Komunikacija u timu se vodila putem WhatsAppa i Discorda radi lakšeg informiranja članova o napretku te međusobnog pomaganja. Za budućnost moguće je usavršavanje web aplikacije s ostvarivanjem veće funkcionalnosti te moguće izrade mobilne aplikacije koja bi bolje ostvarila cilj povezivanja čitatelja i ponuditelja.
		
		Rad na projektu bio je vrijedno iskustvo svim članovima tima jer smo u kratkom periodu stekli puno znanja, ali i bolje shvatili mogućnosti rada u timu. Unatoč par poteškoća u izradi zbog manjka iskustva zadovoljni smo odrađenim projektom i napravljenom aplikacijom.
		
		
		\eject 